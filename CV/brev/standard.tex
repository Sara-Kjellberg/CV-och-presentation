Jag är utbildad kemist med specialisering inom oorganisk kemi, materialkemi samt teoretiskt kemi. Under min utbildning har  fått lära mig använda flera typer av specialierad analysutrustning som till exempel rönkgendiffraktion med hjälp av tillhörande databaser, titrering, fotospektroskopi och elektronmikroskop och mycket annat, vilket har varit kul. Jag har även läst stora mängder matematik och lite programmering, vilket varit mig till stor nytta, inte minst då  jag gjorde min kandidatuppsats inom teoretisk kemi/ beräkningskemi.


Som person är jag nyfiken och gillar att lära mig nya saker och jobbar som bäst när jag blir utmanad. Själv ser jag mig som en analyserande och envis person som tänker mycket, vilket andra personer i min omgivning hållit med om. När jag ska lösa ett större  problem eller göra någon form av projekt föredrar jag om jag  har någon med annan bakgrund att bolla tankarna med, men har trots det gjort större delen av min utbildning i form av eget arbete och det har fungerat bra. Jag klarar också av snabb anpassning och att prata inför grupp, vilket visade sig vara viktigt då jag arbetade som springvikarie på skolorna inom Uppsala Kommun. På min fritid gillar jag att simma, promednera i naturen samt att spela på min klarinett eller mitt keyboard. Jag planerar också titta upp information om programmering på min fritid, då jag gillar logiska problem och då jag fann programmering mycket roligt när jag läste det.

I mitt drömjobb blir jag regelbundet utmanad med nya problem som måste lösas eller saker jag måste lära mig. Att dela med mig av det jag kan till andra är också något jag finner väldigt tillfredställande. Jag vill helst jobba inom ett område som jag är utbildad i, men det är inte helt nödvändigt om förutsättningarna är bra nog. Det viktigaste för mig är att det finns en god stämning mellan människorna jag måste arbeta med och möjligheter till personlig utveckling.

Jag söker i första hand jobb inom oorganisk kemi eller materialkemi och i andra hand övriga jobb inom kemibranchen, som till exempel laboratorieassistant och dylikt. Därefter är jag intresserad av jobb där jag kan utveckla mitt intresse för skrivande, forkning,  organisering eller programmering.